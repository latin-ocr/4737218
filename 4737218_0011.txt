Quanquam permulti iique doctissimi atque clarissimi
viri post Lipsii curas sospitatrices emendandis Taciti libris
operam navarunt saluberrimam, tamen hodie quoque atra nubes
locorum foede corruptorum obscurat florentissimi rerum scrip-
toris candidam faciem. Quod mirum sane esset fieri potuisse
in tanta doctrina tamque intentis acerrimorum ingeniorum
studiis, nisi ita comparatam esse constaret criticae artis ra-
tionem ac naturam, ut si non maxima, at aliqua pars in
felici quadam divinatione Fortisque Fortunae, invidae saepe
fortibus viris, favore ponenda sit. Verum ex hoc ipso meae
jam qualicunque opellae veniam pet0, quod eam inter tot in-
lustria nomina profiteri ausus sim. Quippe aliud nihil hujus
disputationis propositum erat, nisi ut pauca feliciter fortasse
inventa ad virorum doctorum Judicium conferrem, si quid ex
iis commodi in Taciti libros, temporum injuria misere ha-
bitos, comparari posset. Non quo officium illud, ut suas
singulis emendationibus causas ac rationes subjiciam, equidem
sim detrectaturus3 sed tamen, quominus hisce argumentis
nimis confidam, virorum summorum debita prohibet reveren-
tia. Qui quidem mihi, quamvis diverso sententiae, nunquam
non honoris causa et cum sincera admiratione nominati sunt.
Itaque si quando in re alioquin hispida et exilitate injucunda

paullo alacrius sententiam tuli aut verbis lusurus nugas dixi,
1 ὅ·

