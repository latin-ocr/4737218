-4—

id ne quis mihi in crimen adrogantiae aut contumaciae detor-
queat, impense his oro rogoque.

„Conjecturae in Taciti scriptis non extremus sed prima-
rius locuS, nec incertum J'us aut precaria vita, sed regnum
atque potentia. Superba autem atque libidini proxima regno-
rum ingenia. Quare leges ponendae, quibus coerceaS.“ Sic
Seyffertus, vir doctissimus, in praefatione libelli Emenda-
tiones Tacitea35 et quas deinceps leges ille ex interpretatione
sententiarum, ex usu scriptoris et codicum ingenio sibi prae-
scriptas breviter exponit, eas et mihi sequendas constitui
iisque ita adstipulor, ut quod addam, nihil quidquam habeam.
In hoc solo paullum mea differt ab illius viri sententia, quod
Medd. librorum scribas non tam incuria et festinatione, quam
nimia cura et anxia quadam trepidatione plerumque peccasse
putem. Nam primum illi aliquot locis lacunarum spatium tam
diligenter accurateque notaverunt, ut facile conjicias aut fuisse
eas in archetypo aut propter vitandae, quae dubia videbatur,
dittographiae studium ita signatas esse. Quapropter non
possum, quin et ceteras lacunas non signatas aut antiquiori
alicui libro tribuam aut ex opinata ac paullo manifestiore ditto-.
graphia originem duxisse censeam. Deinde haud scio an
foedae istae verborum compages, tam religiose servatae, plu-
ribus potius quam uni huic anxio librario fraudi sint. Deni-
que extant in codicibus Medd. litterarum quaedam deprava-
tiones, ut r, v, b vela, ha, fa, vel f, t, l, quae, ut nova
inde vocabula descenderent, corruptionis scalam trium saltem
graduum ponere cogant. Taceo geminationes syllabarum
cum aliis syllabis in novam vocem ita coalitae, ut satis tibi

videare habere, compagem istam, non etiam ipsam gemina- ’

tionem in nostri librarii culpam atque curam transferre. His
igitur ego adducor, ut Medd. libros non ex optimo et paucis
admodum vitiis affecto exemplari descriptos, sed ex tali puta-
verim trepida diligentia expressos, quod aut primam aut for-
san alteram demum erroris faciem exhibuerit. Quae omnia,
ut hic non longius persequenda, ita infra exemplis ipsis pro-
banda erunt. Itaque nihil amplius morati ad rem accedamus.

 

