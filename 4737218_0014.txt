-6-

nique ut ingenue profitear, quod sentio, emendationes eae,
quae adhuc tentatae sunt, communi omnes eodemque vitio
laborant, quod cogitationi novum aliquid et a sententiarum
nexu alienum suppeditant. Nihil aliud, quod equidem intelli-
gam, patitur locus nisi hanc solam ac nudam rei mutatae
mentionem: translatam esse eam celebrationem a tribunis ad
praetorem. — Quanquam aliquo tandem vocabulo ex cod.
corruptela restituendo carere non possumus3 alioquin male
decurreret numerus orationis verborumque continuatio. Quod
si accuratius perpendissent Ritterus et Nipperdeius aut tanti,
quanti apud Tacitum decet, fecissent, non profecto viri doc-
tissimi verbum anm] ut glossam exilii damnavissent.

Quae quum ita sint, haud certus sane equidem emen-
dationis, at conjecturam saltem aliquam proponam, quae his
quasi adminiculis utcunque fulciatur. Importuna erat atque
molesta Tiberio petitio tribunorum. Quare de magnificentia
ejus celebrationis derogavit quantum potuit3 neque enim ut
proprio sumptu ludos ederent, neque ut curru veherentur,
permissum. Sed aliquid tamen, ut invidiam si non effugeret,
at *paullum leniret, nonpotuit non concedere, quamvis in-
vitus. Itaque decreta pecunia ex aerario, utque per circum
triumphali veste uterentur. Ea autem ingrata necessitas, ut
partim deneganda, partim concedenda essent, quae petebantur,
ne in posterum cum invidia detrectati honoris rediret, mox
provisum, celebratione omm’ ad praetorem translata.

Igitur hanc ipsam vocem suspicor ex αηηᾶ depromendam
esse, ut legamus:

Mox celebratio omnis ad praetorem translata,
cui etc.

Posthac nihil recusandum, quia nihil petendum erat; quod
quidem cum maxime hoc novo instituto Tiberius sibi videtur
voluisse. Quippe populi Jura‚ reipublicae instituta, libertatis
monumenta quum abolere summo studio niteretur novarum
legum callidus ille repertor, nihil diligentius idem intentiusque
cavebat, quam ut invidiam hominum ne incurreret, violentiae

 

 

