...8-

Clementi centurioni milites ante mandaverant perferenda, cum
ad ea arbitrium senatus et patris obtenderet, clamore turbatur
expostulantium: cur venisset nulla benefaciendi licentia?

Tiberium olim nomine Augusti desideria legionum
frustrari solitum: easdem artes Drusum rettulisse.
Nunquamne nisi ad se filios familiarum venturos?

lta cod. M. — nunquamne ad se nisi tanquam veriorem
lectionem commendavit Lipsius3 eaque posthac vulgo recepta
est. Post Wollium Bekk. Walth. recentiores editores fere
omnes codicis lectionem restituerunt, varias interpretationis
vias ingressi. At nil proficitur neque transponendo neque
interpretando, Quid enim? milites credamus flagitasse, ut pro
filiis familiarum alii nescio qui ad se venirent? ld vero ni-
miae adrogantiae, imo tetrae impudentiae fuisset, Druso coram
aut principes ipsos aut viros aetate et consilio maturos quasi
exposcere, Drusum ipsum ut immaturum et non sui juris
puerum cum contumelia spernere. Sed quomodo loco non
leviter suspecto, verum, si quid video, aperte corrupto sub-
veniendum? Lenissima, puto, medicina. Queruntur milites,
quod filii familiarum nomine imperatoris ipsos frustrari so-
leant. Quid ni igitur scribamus:

Nunquamne vice (sc. imperatoris) ad se filios fa-
miliarum venturos?

Sic demum apparet, cur filios potissimum familiarum ap-
pellaverint; nimirum ut quibus facillime deferantur patrum
vices. Simili vocis significatione Tacitus Ann.1V‚ 8 scripsit:
vestram meamque vicem explete. Mutatione autem litterarum
u et n nihil in mss. frequentius3 et confunduntur etiam inter-
dum litterae c et s, de quo vide Her. stud. crit. p. 100.

Alius supra locus, quem praeterii, eadem ratione ad sa—
nitatem revocari potest. Legimus enim Ann. 1, 8:

Tum consultatum de honoribus (Augusti defuncti);
ex quis maxime insignes visi, ut porta triumphali
duceretur funuS, Gallus Asinius, ut legum latarum

 

