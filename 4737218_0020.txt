-12-

unum (quod recepit Orellius), quam Wolfii denique et Ritteri
Romanum. At Ms. habet hominum, quod Bachius et Doeder-
linus defendunt, de Caesaris et Augusti cultu explicantes.
Quibus in tantum adsentior, ut non modo ejusmodi genitivum
per concinnitatem orationis acciri sacerdotio intelligam, ised
etiam cum contumelia et probro, quemadmodum victa ripa,
prolatam eam notionem contendam. Sed ob hoc ipsum cum
Halmii conjectura non sufficiat, debebat, nisi fallor, pro ko·-
minibus mortales scriptor appellare. Ceterum Orellius quidem
nihil egit, lectionem codicis ideo respuenS, quia ad aram
Ubiorum vel Roma et Augustus vel solus Augustus cultus sit,
non etiam D. Julius. Nam si vel solus Augustus, alter tamen
ex iis hominibus sacerdotium ibi habebat, quorum frequens
in provinciis et sub dominatione Romanorum cultus erat; quin
divinare licebat Arminio, id quod postea factum est, et Tibe-
rium et sequentes dominos divinorum honorum participes fore.
Verum intercipitur hominum appellatione sententiae tenor co-
gitatione prorsus aliena3 clamant potius omnia et inprimis
haec opposita: coleret Segestes — Germanos nunquam —
dominationis hic, non alius rei appellationem locum habere.
Ita demum victae ripae respondetur et quae sequuntur —
virgae, secures, toga — illustrantur. Verum igitur suspica-
tum esse Haasium puto, nisi quod ille dominum edens paul-
lum declinavit. Legendum erit dominorum, ut honos muneris

sacerdotalis cum suo contemtu ac propria contumelia pronun-
cietur ab eo, qui animos ad libertatem vindicandam incitabat.

Ann. I, 65.

En Varus et eodemque iterum fato vinctae legiones!

Editores alterutrum vocabulum, aut et aut que, omittunt.
Et tamen utrumque speciem genuini praefert et jure suum
locum poscit. Quomodo enim librarius paene ex continenti
post et ad suum arbitrium que ingerere verbis potuerit, non
intelligitur. Doederlinus quidem transponendo et structurae
consuluit et enunciationem ipsam egregie refecit. Sed recte

